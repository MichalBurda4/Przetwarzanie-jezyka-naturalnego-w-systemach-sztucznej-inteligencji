Penicilin juha: Povrće i meso nemojte vadite nego ga usitnite

Talijanska Pastina idealna je za jačanje imuniteta. Slična je našoj domaćoj, samo se talijanska verzija radi sa sitnom tjesteninom, a povrće se usitnjava u kašu te se na kraju dodaje naribani parmezan

Jesen je pokucala na vrata, a s njom dolaze viroze i prehlade. Ovih dana na društvenim mrežama možemo pronaći pregršt recepata za obroke koji jačaju imunitet, a Talijani obožavaju noninu juhu Pastinu, koju još nazivaju penicilin juhom.

Slična je našoj domaćoj, samo se talijanska verzija radi sa sitnom tjesteninom, a povrće se usitnjava u kašu te se na kraju dodaje naribani parmezan.

Trebat će vam pileće meso za juhu, 3 i pol litre vode, sol i papar, luk, mrkva, celer i peršin, dvije pileće kocke za juhu ili pileći temeljac u tekućem obliku i naribani parmezan (tri velike žlice). U vodu stavite oguljeni luk, oguljene mrkve, stapke celera, peršin i meso. Dodajte kocke ili temeljac. Kuhajte sat i pol na srednjoj vatri, redovito uklanjajte pjenu, a zatim izvadite meso i povrće te uklonite meso s kosti.

Svi to mogu: Lagani recepti za izradu začinske soli kod kuće

Procijedite juhu u drugi lonac i nastavite kuhati te dodajte sitnu tjesteninu. Za to vrijeme u blenderu usitnite povrće i kad se tjestenina skuha, sve vratite u lonac i dobro promiješajte. Dodajte parmezan.